---
layout: post
title: "How cool to Get Back!"
categories: music
tags: [television, beatles, music, disney+]
---

<iframe width="560" height="315" src="https://www.youtube.com/embed/Auta2lagtw4" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

All'annuncio rimasi stupito e iniziò subito il conto alla rovescia, poi si trasformò da un evento cinematografico in un documentario a puntate su **Disney+**, e l'attesa salì ancor più.

Quando è uscito ho deciso di centellinarlo, per godermelo un po' alla volta, e così l'ho fatto durare di più perché ho interrotto, sono tornato indietro mille volte per riascoltare quella battuta di *Ringo*, rivedere quel gesto di *Paul*, rigodermi quel passaggio di *George* o sbirciare quell'occhiata di *John*.

Sì perché l'intesa tra di loro, e soprattutto tra *John* e *Paul*, è qualcosa che tutt'ora stupisce.

Ok, erano alla frutta, stava per scoppiare il casino *Allen Klein/Lee Eastman*, tutte cose note e rinote (e abbiamo finalmente avuto la prova che *Yoko* non meritava di diventare la donna più odiata dai fans), ognuno voleva andare avanti per la propria strada, bla bla bla.

Ma l'alchimia dei **Beatles** è incredibile, e *Peter Jackson* finalmente ci ha fatto vedere quello che l'insopportabile *Michael Lindsay-Hogg* non aveva capito neanche da lontano, pur essendo lì con la sua voce inascoltabile, le sue idee assurde e avendo girato un patrimonio dell'umanità.

Mi sono scoperto intento a sorridere, intercettando quegli sguardi d'intesa del duo Lennon-McCartney, come se fossi lì ora, 52 anni fa.

**How cool to Get Back!**

#TheBeatlesGetBack

> [Non smetteremo mai di guardare ‘Get Back’](https://www.rollingstone.it/musica/non-smetteremo-mai-di-guardare-get-back/ "Vai all'articolo su Rolling Stone")
